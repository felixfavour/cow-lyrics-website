---
id: ikalawang-pagbasa-colosas-1-15-20-c
title: "IKALAWANG PAGBASA Colosas 1, 15-20"
artist: "c"
album: ""
cover: ""
created: "July 4, 2025, 4:55 AM"
updated: "July 4, 2025, 4:55 AM"
---

IKALAWANG PAGBASA
Colosas 1, 15-20

Pagbasa mula sulat ni Apostol San Pablo sa mga taga-Colosas

Si Kristo ang larawan ng Diyos na di-nakikita, at siyang may kapangyarihan 

sa lahat ng nilikha. Sapagkat ang lahat ng nasa langit at nasa lupa, nakikita 

man o hindi, pati ang mga naghahari at namamahala, mga namumuno at may 

kapangyarihang espirituwal ay pawang nilikha ng Diyos sa 

pamamagitan niya at para sa kanya. Siya’y una sa lahat, at sa kanya 

nasasalalay ang kaayusan ng lahat ng bagay. Siya ang ulo ng Simbahan na 

kanyang katawan. Siya ang Una, ang panganay na Anak — ang unang 

nabuhay na muli upang siya ang maging pinakadakila sa lahat ng 

bagay. Ipinasiya ng Diyos na ang kanyang kalikasan ay manatili rin sa 

Anak, at inibig niyang ang sandaigdigan ay makipagsundo sa 

kanya sa pamamagitan ng Anak. Sa pamamagitan ng pagkamatay nito sa 

krus, nagkasundo nga ang Diyos at ang lahat ng nilikha sa langit at sa lupa.